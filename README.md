Feladatmegoldás Pythonban és Javában

Különböző programozási nyelveket illetően felmerül a kérdés, hogy adott esetekben milyen eszközökkel és mennyire hatékonyan 
oldanak meg egyes problémákat. 
A nyári projektem keretében azt vizsgáltam, hogy melyek azok a programnyelvi elemek, amelyek a Java és a Python esetében 
hatékonyabbá teszik az egyiket a másikhoz képest.

A projekt folyamán a nyelvek alapvető eszközeit ismertetve és összehasonlítva mutattam be a Python és a Java programozási nyelveket. 
Ezt követően különböző feladatok kapcsán magyaráztam és ismertettem a nyelvek működését, illetve hogy egyes esetekben miben tér el 
az azonos feladatokra vonatkozó megoldásuk. 

Munkám során számos olyan feladatnak készítettem el a megoldását, amelyekkel korábban, valamint azóta találkoztam, és egy olyan anyagot 
hoztam létre, amely a nyelvek összehasonlításán túl az adott feladatok különféle technikákkal való megoldására is kitér. 
A dokumentáció első felében kb. 20 oldalon keresztül ismertettem az egyes nyelvek legfontosabb eszközeit, azok szintaktikáját és működését.
Mindezt rövidebb példákkal egészítettem ki, hogy segítse azok megértését és a két nyelv összehasonlítását. 
Ezt követően több, mint 30 oldalon keresztül különböző feladatok megoldását ismertettem és vezettem le mindkét nyelven. 
A feladatok esetében arra törekedtem, hogy a leghatékonyabb algoritmusokkal oldjam meg őket, és ezzel jobban bemutathassam a két nyelv 
közötti különbségeket. 
